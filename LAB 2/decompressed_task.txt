Celem ćwiczenia jest zapoznanie się z programami do odzyskiwania skasowanych danych. Do zbadania będą 3 losowo wybrane przykładowe obrazy pamięci oraz jeden z wybranych nośników własnych (np. karta pamięci, pendrive, dysk przenośny).

Ćwiczenie polegać będzie na odzyskaniu skasowanych plików z obrazów pamięci (dysk/pamięć). W tym celu użyć należy 3 z 4 dostępnych programów do wyboru:

    • scalpel
    • foremost
    • photorec
    • recuva

Wymagania wstępne:

    1. Zapoznać się z programami scalpel, foremost, photorec, recuva oraz ich konfiguracją (manuale, google.com)
        
    2. Odpowiednio skonfigurować powyższe programy do odzyskiwania:
        1. Plików graficznych (jpg, gif, tiff, pcx, png)
        2. Plików dokumentów (pdf, doc, docx, ppt, pptx, xls, xlsx)
        3. Plików multimedialnych (wav, mp3, avi, mp4, mpg, ogg)
        4. Plików archiwów (zip, rar, arj, arc itd.)

Odzyskać należy wyżej podane pliki, ale aplikacje konfigurujemy do odzysku „co się da” – proszę sprawdzić, jakie rodzaje plików do odzysku oferują powyższe aplikacje.


Przebieg ćwiczenia:

    1. Pobranie wybranych plików z serwera 
    2. Wykonanie obrazu jednego z własnych nośników 
    3. Rozpoznanie typów plików (co to za plik i co zawiera, jaki format itd.) - plus podpisanie pliku
    4. Uruchomienie programu scalpel dla wszystkich plików – zapisanie rezultatów w osobnych katalogach.
    5. Wygenerowanie hasha dla zawartości tych katalogów (MD5 lub SHA-1 do wyboru)
    6. Uruchomienie programu foremost dla wszystkich wybranych plików – postępowanie jak wyżej
    7. Wygenerowanie hasha dla zawartości tych katalogów (jak wyżej)
    8. Uruchomienie programu photorec dla wszystkich plików i wygenerowanie hashy.
    9. Porównanie zawartości katalogów dla poszczególnych programów:
       
        1. Czy w katalogach odzyskano te same pliki? Który program odtworzył najwięcej?
        2. Sprawdzenie, czy odzyskane pliki są właściwe: czy zawierają grafikę, dokumenty, multimedia itd.
        3. Czy udało się odzyskać nazwy (oryginalne) plików? W którym przypadku?
        4. Wybrać losowo dwa te same odzyskane pliki z dwóch katalogów (programów) i wygenerować hashe. Czy są takie same?
        5. Który z użytych programów odzyskał najwięcej plików, a który najmniej? W jaki sposób użyte programy odzyskiwały skasowane pliki?
           
        6. Porównanie: ilości odzyskanych plików, szybkości działania, właściwego odzyskania plików (czy plik dokumentu jest kompletny? Czy wystąpiły pomyłki przy rozpoznaniu plików?)
        7. Inne wnioski: czy udało się odzyskać jakieś ciekawe pliki? Jakie?
